Zandagort `s8 szerver, magyar kód`
==================================

A [Zandagort](http://zandagort.hu/) egy ingyenes böngészős online sci-fi stratégiai játék, amit 4 éven át fejlesztettem és üzemeltettem, míg utóbbiba bele nem tört a bicskám. Ekkor fogtam, és kiadtam az egészet nyílt forráskóddal, hogy bárki indíthasson saját Zandagort szervert, vagy írhasson belőle totál más játékokat.

Ha ezt a szöveget olvasod, kb a következő lehetőségeid vannak:

* letöltöd a kódot, és tanulsz belőle
* letöltöd a kódot, és indítasz magadnak localhost-ban egy privát Zandagort szervert
* letöltöd a kódot, és indítasz egy publikus Zandagort szervert
* letöltöd és átírod a kódot, és indítasz egy továbbfejlesztett Zandagort szervert
* letöltöd és átírod a kódot, és csinálsz belőle egy saját játékot

A teljes anyag ún. MIT licensszel van kiadva (lásd `LICENSE.md`), ami kb azt jelenti, hogy azt csinálsz az egésszel, amit akarsz, kiadhatod, eladhatod, átírhatod, az egyetlen követelmény, hogy a `LICENSE.md`-t (benne a copyright részt, miszerint az eredetit én írtam) valamilyen formában mindig mellékeld.

Ha ennél részletesebben érdekel a dolog, olvass utána vagy keress egy szerzői joggal foglalkozó jogászt. Ez esetben amúgy észreveheted, hogy a licensz csak részben MIT, részben CC-BY, ami nagyjából ugyanaz, csak képekre és szövegekre kitalálva. Képek alatt az itt (GitHub-on) mellékelt, letölthető képekről van szó, vagyis nem mindenről, ami valaha megjelent a Zandagortban.


## Hogyan telepítsd a Zandagortot?

Részletesen lásd az INSTALL.md fájlban.
